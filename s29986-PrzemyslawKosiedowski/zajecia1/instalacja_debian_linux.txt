Instalacja Debiana

Program VirtualBox pobrałem ze strony:
https://www.virtualbox.org/wiki/Downloads

Plik ISO potrzebny do instalacji (jest to bezpośredni link do pliku):
https://cdimage.debian.org/debian-cd/current/amd64/iso-cd/debian-12.5.0-amd64-netinst.iso

Dokumentacja Debiana (link do wymagań sprzętowych):
https://www.debian.org/releases/bullseye/amd64/ch03s04.en.html

Dokumentacja VirtualBoxa:
https://www.virtualbox.org/manual/UserManual.html

Do wykonania zadania wykorzystałem głównie dokumentację VirtualBoxa, 
dokumentację Debiana oraz Wikipedię. Korzystałem również z ChatGPT, ale tylko 
wtedy, kiedy nie rozumiałem informacji zawartych w Internecie lub kiedy nie 
mogłem ich znaleźć - oznaczyłem sekcje, w których go wykorzystuję.

===============================================================================
===============================================================================

VirtualBox

===============================================================================
===============================================================================

Klikamy NOWA. Mamy dwa tryby: domyślny, czyli przewodnika i eksperta:
	1. Przewodnika – prowadzi nas krok po kroku,
	2. Eksperta – wszystkie opcje są dostępne od razu, przeznaczony dla 
	   tych, którzy wiedzą co robią. Będę korzystał z trybu eksperta, 
	   ponieważ moim zadaniem jest opisanie wszystkich opcji krok po kroku,
	   “bez prowadzenia za rączkę”.

-------------------------------------------------------------------------------

NAZWA - Wpisujemy nazwę maszyny, ja wybieram Debian 12. Warto zauważyć, że po 
kilku znakach (w moim przypadku trzech) VB sam rozpoznaje, jaki system chcemy
na maszynie instalować. 


FOLDER - miejsce docelowe dla maszyny (pozwoliłem sobie zmienić miejsce).


ISO IMAGE - obraz ISO systemu, który chcemy instalować na maszynie (ja wybrałem
pobrany ze strony podanej wcześniej).


TYP– typ systemu, w moim przypadku VB wybrał go automatycznie. Dostępne opcje:
	Microsoft Windows, 
	Solaris, 
	BSD, 
	IBM OS/2, 
	Mac OS/X - tylko na komputerach firmy Apple, w innym przypadku łamiemy
	licencję, 
	Other – wszystkie inne systemy, które nie są pogrupowane. 


WERSJA – lista wszystkich wersji Linuxa; ja wybieram Debian 64-bit, ponieważ
taką będę instalował. Dostępne wersje dla Linuxa: 
	Linux 2.2 i 2.4 (32-bit) 
	Linux 2.4 (64-bit) 
	Linux 2.6 / 3.x / 4.x / 5.x (32-bit) 
	Linux 2.6 / 3.x / 4.x / 5.x (64-bit) 
	Arch Linux (32-bit i 64-bit) 
	Debian (32-bit i 64-bit) 
	Debian 3.1 Sarge (32-bit) 

-------------------------------------------------------------------------------

SKIP UNATTENDED INSTALLATION – opcja, która pozwala pominąć nienadzorowaną
instalację, czyli taką, która dzieje się automatycznie, bez udziału
użytkownika. Ja zaznaczam tę opcję, ponieważ będę instalował system ręcznie, z
wykorzystaniem pliku ISO, który pobrałem. Gdyby jednak była taka potrzeba, to
dostępne są następujące opcje:
	
	USERNAME AND PASSWORD – w tych polach wpisujemy login, hasło i
	powtórzone hasło dla domyślnego usera, który zostanie utworzony
	automatycznie po instalacji. 

	ADDITIONAL OPTIONS – opcje dodatkowe: 
		PRODUCT KEY – klucz produktu (tylko dla Windowsa) 
		
		HOSTNAME– nazwa hosta, służy do określenia nazwy, pod którą 
		będzie	identyfikowana maszyna wirtualna w sieci 
		
		DOMAIN NAME – nazwa domeny, do której ma należeć maszyna 
		wirtualna 
		
		INSTALL IN BACKGROUND - instalacja w tle. Umożliwia instalację
		bez graficznego interfejsu dla maszyny wirtualnej. 

		GUEST ADDITIONS - umożliwia automatyczną instalację dodatków od
		razu po	zainstalowaniu systemu operacyjnego. 

		GUEST ADDITIONS ISO - umożliwia wybranie lokalizacji dla pliku
		ISO, który zawiera dodatki. 

-------------------------------------------------------------------------------

HARDWARE – w tej sekcji można przydzielić pamięć RAM oraz ilość procesorów,
które ma zużywać maszyna. VirtualBox podpowiada maksymalną ilość zasobów,
którą możemy przeznaczyć za pomocą kolorowych sekcji. Na czas instalacji
ustawię 2 rdzenie i 2048MB Ramu, jednakże po niej będę korzystał z ustawień
rekomendowanych dla systemu tekstowego, które znajduję się na jego stronie
(link podany wyżej) - 512MB RAMu i 1 rdzeń.
	Enable EFI (special OSes only) - opcja ta pozwala na włączenie obsługi
	EFI na maszynie wirtualnej. EFI (Extensible Frimware Interface) jest 
	następcą BIOSu, który również odpowiada za komunikację między sprzętem
	a systemem. Robi to znacznie lepiej, więc jeśli jest taka możliwość,
	to warto ją wybrać. Debian wspiera EFI, dlatego też wybieram tę opcję.

-------------------------------------------------------------------------------

HARD DISK – w tym miejscu można utworzyć wirtualny dysk twardy (VHD) dla
maszyny. Jest to plik, który symuluje fizyczny dysk twardy, tj. zawiera system
plików i umożliwia przechowywanie na nim danych oraz instalację systemu.  
Na tym etapie, oprócz tworzenia, mamy też możliwość użycia istniejącego dysku
lub możemy też pominąć tę sekcję. Oznacza to, że maszyna wirtualna bez nośnika
będzie działać na pamięci RAM. Jest to przydana opcja, kiedy nie ma potrzeby
zapisywania danych, a dana maszyna ma być tymczasowa. Ja natomiast, jako że
nie mam gotowego pliku oraz będę korzystać z tej maszyny w przyszłości,
skorzystam z opcji utworzenia VHD. 

	HARD DISK FILE LOCATION AND SIZE – w tym miejscu można wybrać
	lokalizację oraz rozmiar dla VDI maszyny. Rekomendowana według 
	dokumentacji Debiana to 2GB, ja natomiast przyznam tej maszynie 10 GB,
	dla własnej wygody. 

	HARD DISK FILE TYPE AND VARIANT – tutaj wybieramy format dla naszego 
	pliku. Dostępne opcje:
		VDI (VirtualBox Disk Image) - jest to domyślny format pliku
		używany przez VirtualBoxa.  Obsługuje pamięć o stałym 
		rozmiarze i alokowaną dynamicznie. Pozwala rozszerzyć plik po
		jego utworzeniu, nie wpływa to na dane, które się na nim 
		znajdują. Jako że korzystam z VirtualBoxa, to również 
		skorzystam i z tego formatu, gdyż ma więcej opcji, zapewni on
		największą stabilność i bezpieczeństwo danych dla mojej maszyny
		wirtualnej.  

		VHD (Virtual Hard Disk) - format dysku obsługiwany przez 
		programy firmy Microsoft, tj. Hyper-V oraz Microsoft Azure. 
		Istnieje również następca tego formatu, czyli VHDX, jednakże 
		nie jest on obsługiwany przez VB. 

		VMDK (Virtual Machine Disk) - format stworzony przez WMware, 
		głównie dla ich rozwiązań. Obsługiwany jest przez wiele 
		wirtualizatorów, przez co można by z niego korzystać jako 
		format przejściowy. Nie jest to jednak rekomendowane, ponieważ
		mogą pojawić się problemy ze sterownikami, co może uniemożliwić
		np. uruchomienie systemu  

		HDD (równoległy dysk twardy) - dysk fizyczny w komputerze. Warto
		go wybrać, gdy zależy nam wydajności. 

		QCOW (QEMU Copy-On-Write) oraz QED (QEMU enhanced disk) - 
		formaty dla QEMU, czyli emulatora architektur procesora. 
		QCOW ma opcję Copy-On-Write, która w trakcie zapisywania pliku
		tworzy równolegle do niego kopię owego pliku na nowej 
		przestrzeni dysku. Gdy proces zapisywania się ukończy, to 
		oryginalny plik jest usuwany. Pozwala to uniknąć niespójności
		danych. QED jest lepszą wersją QCOW. Jego wsparcie zostało 
		zakończone, a wszystkie zmiany, które wprowadził przeniesiono 
		do QCOW2. 

	Oprócz tego dla wybranych rozszerzeń dostępne są opcje dodatkowe: 

	PRE-ALLOCATE FULL SIZE - (dla VDI, VHD i VMDK) - zaznaczenie tej opcji
	powoduje prealokację całej przestrzeni, którą chcemy przeznaczyć, na 
 	dysk. Zaletą tego rozwiązania jest większa wydajność. Wadą, że 
	obciążamy w ten sposób dysk hosta, zwłaszcza, gdy przeznaczamy na dysk
	wirtualny sporą przestrzeń. Pozostawiam tę opcję wyłączoną, ponieważ 
	chcę, aby dysk maszyny zajmował możliwie jak najmniej miejsca na moim 
	komputerze. 

	SPLIT INTO 2GB PARTS - (tylko dla VMDK) opcja ta pozwala na dzielenie
	pliku dysku na mniejsze części o rozmiarze 2GB. Jest przydatna, kiedy
	chcemy na maszynie korzystać ze starszego systemu plików, który ma 
	ograniczenia, np. FAT32 ma takie na pliki do 4GB. W moim przypadku 
	nawet nie mogę tej opcji zaznaczyć, ponieważ korzystam z VDI.  

Na tym etapie wystarczy kliknąć ZAKOŃCZ i maszyna się utworzy.  

-------------------------------------------------------------------------------
-------------------------------------------------------------------------------

Teraz wejdę w jej ustawienia i zmienię niektóre opcje. 

OGÓLNE - ustawienia ogólne dla maszyny wirtualnej. Posiada takie zakładki jak: 

PODSTAWOWE – w tym miejscu można zmienić nazwę maszyny, typ systemu oraz jego
wersję. Pozostawiam bez zmian. 

ZAAWANSOWANE – w tym miejscu można ustawić: 

lokalizację dla folderu migawek, które pozwalają na zapisanie aktualnego stanu
maszyny wirtualnej, razem z jej ustawieniami. Pozostawiam bez zmian.  

Współdzielony schowek, można tutaj ustawić relację pomiędzy schowkiem hosta, a
maszyny (gospodarz do gościa, gość do gospodarza, dwukierunkowy). Domyślnie
jest wyłączony, i tak też to zostawię, gdyż obecnie nie mam potrzeby z tego
korzystać, w razie co później mogę to zmienić. 

Przeciąganie i upuszczanie, te same relacje, zostawiam wyłączone, ponieważ
będę korzystać z systemu w wersji tekstowej. 

OPIS - można tutaj dodać szczegółowe informacje dot. maszyny wirtualne. Jest
to przydatne np. w środowiskach, gdzie maszyn jest wiele i mają podobne nazwy.
Można tu napisać do czego służy dana maszyna, jakie ma specyficzne ustawienia
lub kto jest jej głównym użytkownikiem. Zostawiam bez zmian. 

SZYFROWANIE DYSKU – w tym miejscu można włączyć szyfrowanie maszyny, ustawić
rodzaj szyfrowania (mamy dostępne dwa, tj. 128-bit i 256-bit). Pozostawiam
wyłączone, gdyż nie potrzebuję szyfrowania. 


===============================================================================


SYSTEM – tutaj są dostępne ustawienia związane ze sprzętem, z którego korzysta
maszyna wirtualna. Dostępne opcje: 

PŁYTA GŁÓWNA - można tutaj zmienić: 

RAM – pozostawiam bez zmian. 

KOLEJNOŚĆ BOOTOWANIA - kolejność wirtualnych urządzeń, z których będzie
próbował uruchamiać się system. Mamy dostępne dyskietkę, napęd optyczny, dysk
twardy oraz sieć. Dyskietkę wyłączam, bo jej nie mam i nie jest potrzebna,
napęd optyczny zostawiam, bo na nim znajduje się plik ISO, który będzie
używany do instalacji systemu, dysk twardy również zostawiam, z niego po
instalacji będzie bootował się system, a sieć zostawiam wyłączoną, gdyż w
czasie instalacji nie będę z tej funkcji korzystać. 

CHIPSET – mamy do wyboru PIIX3 i ICH9. PIIX3 jest domyślnie wybierany; zawiera
mniej opcji, ale jest bardziej kompatybilny. ICH9 powstał z myślą o systemach,
które nie wspierają PIIX3, np. Mac OS X. Jest wydajniejszy, ma tych opcji
więcej, np. pozwala na korzystanie z 36 kart sieciowych, gdzie PIIX3 obsługuje
ich maksymalnie 8, natomiast jest to rozwiązanie eksperymentalne i nie zaleca
się używania go, gdy nie ma takiej potrzeby. Ja będę korzystał z PIIX3, gdyż
nie potrzebuję dodatkowych opcji, które oferuje ICH9 oraz dzięki temu mój
system będzie stabilniejszy. 

TMP – Trusted Platform Module, czyli system dostępu i szyfrowania podczas
używania systemu. Do wyboru mamy wersję v1.2 i v2.0. Wersja 2.0 zawiera więcej
algorytmów szyfrowania; ja natomiast nie będę tego wybierał, gdyż nie będę z
tego korzystać. 

URZĄDZENIE WSKAZUJĄCE - wybór urządzenia wskazującego, które ma być emulowane.
Dostępne opcje to Mysz PS/2, Tablet USB (poprzez dotyk lub rysik),
Wielodotykowy tablet USB (wsparcie dla kilku dotyków jednocześnie) oraz USB MT
TouchScreen and TouchPad (obsługa ekranu dotykowego i panelu dotykowego). Ja
wybieram Mysz PS/2, gdyż tak czy siak nie będę korzystał z kursora na systemie
bez GUI, a dzięki tej opcji uniknę ewentualnych problemów ze sterownikami. 

ROZSZERZONE WŁAŚCIWOŚCI - opcje dodatkowe: 

WŁĄCZ I/O APIC – Intel I/O Advanced Programmable Interrupt Controller jest
narzędziem, które kontroluje przekazywanie przerwań od urządzeń I/O do
procesora. Włączenie tej opcji jest wymagane, szczególnie dla systemów
Windows; jej brak może powodować błędy, dlatego zostawiam ją włączoną. 

ENABLE HARDWARE CLOCK IN UTC TIME – ustawia czas systemowy na format UTC
zamiast czasu lokalnego (hosta). Jest to przydatne dla systemów UNIX-owych
(np. Debian), które zazwyczaj oczekują tego ustawienia. Ja zostawiam tę opcję
włączoną. 

WŁĄCZ EFI (TYLKO SPECJALNE SYSTEMY OPERACYJNE) - tę opcję opisywałem
wcześniej, pozostawiam ją włączoną. 

ENABLE SECURE BOOT – włącza bezpieczny rozruch. Dzięki niej podczas rozruchu
komputera uruchamiane są tylko zaufane programy; opcja ta chroni maszynę przez
złośliwym oprogramowaniem. Ja zostawiam tę opcję wyłączoną, gdyż nie jest mi
potrzebna. 

RESET KEYS TO DEFAULT – resetuje klucze używane do weryfikacji podpisów
cyfrowych do domyślnych Virtual Boxa. 


===============================================================================


PROCESOR – tutaj dostępne są wszystkie ustawienia dot. Procesora: 

PROCCESSORS - ilość rdzeni, które obsługiwać maszyna. 

WYKORZYSTANIE PROCESORA – ustala, w ilu procentach ma być wykorzystywana ilość
przypisanych rdzeni na maszynie. Domyślnie jest to 100%, i tyle też zostawię,
ponieważ nie wpływa to w znaczący sposób na wydajność hosta. 

ROZSZERZONE WŁAŚCIWOŚCI - opcje dodatkowe 

WŁĄCZ PAE/NX - PAE (Physical Adress Extension) to rozszerzenie umożliwiające
procesorom 32-bitowym dostęp do większej ilości pamięci fizycznej. Bez tego
systemy nie mogą obsłużyć więcej niż 4GB pamięci RAM. NX (No eXecute) to
natomiast technologia pozwalająca oznaczać obszary pamięci jako obszary, na
których nie mogą być wykonywane instrukcje programu; powstała w celu ochrony
przed atakami typu przepełnienie bufora. Domyślnie ta opcja jest wyłączona, i
tak też to zostawię, ponieważ moja maszyna ma przypisane mniej niż 4GB pamięci
RAM, oraz nie potrzebuje dodatkowej warstwy ochrony, gdyż będzie mi służyć
tylko do celów edukacyjnych. 

WŁĄCZ ZAGNIEŻDŻONE VT-X/AMD-V – opcja ta umożliwia zagnieżdżanie maszyn
wirtualnych. Oznacza to, że na mojej maszynie po włączeniu tej opcji byłbym w
stanie tworzyć nowe maszyny wirtualne. Trzeba dokonać odpowiednich
konfiguracji na hoście, aby ta opcja była dostępna. Nie będę tej opcji
wybierać, ponieważ nie będę wykorzystywał zagnieżdżonej wirtualizacji na moim
systemie. 

AKCELERACJA – w tej sekcji można wybrać dodatkowe opcje wirtualizacji, które
wspiera procesor hosta. 

INTERFEJS PARAWIRTUALIZACJI – parawirtualizacja to rodzaj wirtualizacji, w
której nie jest emulowany sprzęt systemu, a oferowany jest dostęp do sprzętu
hosta za pomocą specjalnego API. Może być dzięki niej wykorzystywana
architektura procesora, który jest fizycznie obecny w systemie hosta. Dostępne
opcje: 

DOMYŚLNY - domyślny mechanizm wirtualizacji, optymalny dla większości
zastosowań. 

STARY – wykorzystuje starsze mechanizmy wirtualizacji. Opcja zapasowa, może
być przydatna w przypadku starszych systemów operacyjnych. 

MINIMALNY – zapewnia minimalne wsparcie dla wirtualizacji.  

HYPER-V – zapewnia mechanizmy wirtualizacji dostarczane przez Hyper-V.
Zalecany dla systemów Windows 7 i nowszych. 

KVM (Kernel-based Virtual Machine) - dostarcza mechanizmy wirtualizacji
rozpoznawane przez jądra systemu Linux w wersji 2.6.25 lub nowszej. Obsługuje
zegary parawirtualne i SMP. Zalecany dla systemów Linux. 

Obecnie nie mam wystarczającej wiedzy, która pozwoliła mi by na dokonanie
odpowiedniego wyboru, dlatego wybiorę tryb domyślny, który jest optymalny dla
większości systemów. 

WIRTUALIZACJA SPRZĘTOWA: opcja dla wirtualizacji 

WŁĄCZ ZAGNIEŻDŻONE STRONNICOWANIE - opcja, która znacznie zwiększa wydajność
wirtualizacji. Dzięki niej zarządzanie pamięcią odbywa się za pomocą sprzętu
hosta, a nie oprogramowania. Zostawiam włączone. 	


===============================================================================


EKRAN – tutaj dostępne są ustawienia ekranu maszyny wirtualnej. 


EKRAN – w tej zakładce znajdziemy ustawienia graficzne dla maszyny. 

PAMIĘĆ WIDEO – rozmiar pamięci dostarczany przez kartę graficzną hosta dla
maszyny. Według dokumentacji VirtualBoxa: “A rough estimate is (color depth /
8) x vertical pixels x horizontal pixels x number of screens = number of
bytes”. Dla głębii16-bit, rozdzielczości 1920 x 1080 i jednego ekranu będzie
to 4 147 200 bajtów, czyli ok. 4 MiB - dlatego ustawię 4 MB (jednostki
wytłumaczę później). 

ILOŚĆ MONITORÓW - ilość wirtualnych monitorów, z której będzie korzystać
maszyna. Maksymalnie można wybrać 8, w moim przypadku potrzebuję tylko 1, tyle
też wybiorę. 

SCALE FACTOR - umożliwia skalowanie rozmiaru ekranu. Domyślna wartość to 100%,
maksymalna 200%. Można też tutaj ustawić globalną skalę dla wszystkich
wirtualnych ekranów. Dla mojej wygody będę korzystał ze 150%, ponieważ 100% to
troszkę za mało. 

KONTROLER GRAFIKI - określa, jaki kontroler grafiki ma wykorzystywać maszyna
wirtualna. Dostępne opcje: 

VBOXVGA – dla starszych systemów operacyjnych (przed Windows 7). 

VMSVGA - domyślny kontroler grafiki dla systemów Linux. Tę opcję wybiorę,
ponieważ będę korzystać z Debiana. 

VBOXSVGA – dla nowszych systemów operacyjnych (W7 i późniejsze). Posiada
więcej opcji niż VBOXVGA. 

BRAK – nie emuluje kontrolera grafiki. 

ROZSZERZONE WŁAŚCIWOŚCI - opcje dodatkowe. 

WŁĄCZ AKCELERACJĘ 3D – ta opcja włącza akcelerację 3D. Nie skorzystam z niej,
ponieważ w moim przypadku nie ma ona zastosowania. 


ZDALNY PULPIT – opcja, która pozwala używać naszą maszynę za pomocą pulpitu
zdalnego. Potrzebne jest dodatkowe rozszerzenie (VirtualBox Remote Display
Extension (VRDE)) aby móc z niej korzystać. Ja nie będę z niej korzystać, gdyż
zadanie tego nie wymaga. 

WŁĄCZ SERWER - włącza serwer VRDP (VirtualBox Remote Display Protocol), który
jest wbudowany w VirtualBoxa. Zaznaczenie tej opcji umożliwia również
konfigurację ustawień dla pulpitu zdalnego. 

PORT SERWERA – tutaj wpisuje się port serwera, na jakim ma działać połączenie
z maszyną. Zaleca się jego zmianę dla bezpieczeństwa. 

METODA UWIERZYTELNIANIA – pozwala wybrać metodę uwierzytelniania VRDP.
Dostępne opcje: 

BRAK – brak uwierzytelniania. 

ZEWNĘTRZNA - wykorzystuje zewnętrze formy uwierzytelniania, np. domena
sieciowa. 

GOŚĆ - wykorzystuje wewnętrzne konto użytkownika lub hasło maszyny wirtualnej. 

LIMIT CZASU UWIERZYTELNIANIA – przechowuje limit czasu uwierzytelniania
gościa, w milisekundach. 

ROZSZERZONE WŁAŚCIWOŚCI - opcje dodatkowe. 

POZWÓL NA WIELOKROTNE POŁĄCZENIA - włączenie tej opcji pozwala na korzystanie
z maszyny przez kilku użytkowników jednocześnie. 


NAGRYWANIE - zakładka ta zawiera wszystkie dostępne ustawienia dla nagrywania
maszyny wirtualnej. Ja nie będę korzystał z tej opcji, więc tego nie włączam.
Możliwe do konfiguracji po wybraniu opcji WŁĄCZ NAGRYWANIE: 

TRYB NAGRYWANIA – można wybrać co chcemy nagrywać. Dostępne opcje to:
OBRAZ/DŹWIĘK, TYLKO OBRAZ, TYLKO DŹWIĘK. 

ŚCIEŻKA DO PLIKU – miejsce, w którym ma znajdować się plik z nagraniem. 

FRAME SIZE – rozmiar okna nagrywania. 

FRAME RATE - ilość klatek, w której ma być nagrywana maszyna, można ustawić za
pomocą suwaka lub wpisać ręcznie (1 – 30 fps). 

JAKOŚĆ OBRAZU - jakość obrazu nagrywanego, można tutaj ustawić bit rate za
pomocą suwaka lub poprzez podanie wartości ręcznie (w kilobitach na sekundę)
(102 - 1024 kbps). 

JAKOŚĆ DŹWIĘKU - jakość dźwięku nagrania, dostępne: niska, średnia, wysoka.  
Poniżej znajduje się przybliżony rozmiar nagrania na 5 minut, zmienia się w
zależności od wybranej jakości obrazu. 

SCREENS – tutaj można wybrać, które ekrany mają być nagrywane. 


===============================================================================


PAMIĘĆ - tutaj można zarządzać wirtualnymi dyskami, napędami oraz plikami ISO
dodanymi do maszyny. Po lewej stronie znajdują się kontrolery, które mają być
emulowane, a po prawej ich właściwości. Na dole natomiast można nimi
zarządzać, czyli dodawać, usuwać, podłączać lub odłączać. Po kliknięciu na
kontroler można zmienić jego nazwę, typ oraz wybrać opcję “UŻYJ BUFOROWANIA
WEJŚCIA/WYJŚCIA GOSPODARZA”, co sprawi, że maszyna będzie mogła wykorzystać
możliwości buforowania I/O hosta. 

KONTROLER IDE – został utworzony domyślnie; wirtualny napęd optyczny,
podłączony do urządzenia 0 na drugim kanale kontrolera IDE. Obecnie
zamontowany jest tutaj plik ISO z Debianem, który dodałem w trakcie tworzenia
maszyny. Po zaznaczeniu go, po prawej stronie wyświetlą się informacje na
temat “płyty”, która się tu znajduje oraz jej parametry: 

NAPĘD OPTYCZNY - można wybrać slot, w którym ma się znajdować plik ISO 

LIVE CD/DVD - po zaznaczeniu tej opcji plik ISO pozostanie zamontowany mimo
wysunięcia go z systemu 

KONTROLER SATA – został utworzony domyślnie; nowszy kontroler dla dysków z
większą przepustowością danych. Do niego są montowane wirtualne dyski twarde.
Obecnie znajduje się tu dysk, który utworzyłem podczas dodawania maszyny. Po
zaznaczeniu go, po prawej stronie wyświetlą się informacje na temat “dysku”,
który się tu znajduje oraz jego parametry: 

DYSK TWARDY - określa slot, na którym ma być dysk 

DYSK SSD – po zaznaczeniu tej opcji system maszyny będzie widział nasz dysk
jako dysk SSD 

HOT-PLUGGABLE (tylko AHCI) - po zaznaczeniu tej opcji system maszyny rozpozna
ten dysk jako urządzenie “podłączane na gorąco”, tj. można go odłączyć przy
włączonej maszynie. 

Dostępne kontrolery:

(wspomagam się ChatemGPT) 

AHCI (SATA) - obsługuje urządzenia SATA; wysoka wydajność dla nowoczesnych
dysków, następca IDE 

PIIX 4 (DOMYŚLNE IDE) - obsługuje urządzenia z interfejsem IDE, kompatybilny
ze starszymi systemami 

PIIX3 (IDE) - nieco starszy od PIIX4, oferuje podobne funkcjonalności 

ICH6 (IDE) - używany w starszych wersjach VirtualBoxa 

LSILOGIC (DOMYŚLNE SCSI) - wysoka wydajność dla serwerów i RAID-ów, używany do
bardziej zaawansowanych zadań 

BUS LOGIC (SCSI) - również dla serwerów, lepsza kompatybilność z różnymi
systemami operacyjnymi, używany do prostszych zadań 

I82078 (FLOPPY) - obsługuje dyskietki, przestarzały 

LSILOGIC SAS (SAS) - następca SCSI, wysoka wydajność dla urządzeń SAS, wymaga
wsparcia systemowego (Windows starszy niż Vista nie wykryje dysków SAS) 

USB – pozwala na montowanie zewnętrznych urządzeń pamięci masowej, bootowanie
z USB jest możliwe po włączeniu EFI 

NVME (PCIE) - obsługuje bardzo wydajne i nowoczesne dyski, następca SATA,
dostępny po zainstalowaniu rozszerzenia do VirtualBoxa, bootowanie z NVMe jest
możliwe po włączeniu EFI 

VIRTIO-SCSI (Virtual I/O Device SCSI) - pozwala montować wirtualne urządzenia
pamięci masowej (dyski twarde i napędy optyczne) do maszyny wirtualnej. Wersja
eksperymentalna. 

(dalej piszę sam)

Obsługa urządzeń: 

IDE – 4, SATA – 30, SCSI – 15, SAS – 255, USB – 8, NVMe – 255, virtio-scsi –
256. Ja zostawię kontrolery bez zmian (PIIX4 i AHCI), ponieważ zapewniają
największą kompatybilność. Przy okazji włączę użycie buforowania (dzięki temu
praca na maszynie będzie przyjemniejsza), wybiorę porty 0 (ze względu na
kolejność) oraz zaznaczę, że mój dysk jest dyskiem SSD (dzięki temu dysk
będzie mógł używać komendy TRIM; powinno to wpłynąć pozytywnie na moją pracę
na tej maszynie w przyszłości). 
Dowiedziałem się o tej komendzie stąd:
https://en.wikipedia.org/wiki/Trim_%28computing%29 


===============================================================================


DŹWIĘK - tutaj możemy wybrać, czy chcemy, aby maszyna wirtualna odnajdywała
naszą kartę dźwiękową i czy dźwięk powinien być przekazywany na hoście. Ja tę
opcję wyłączę, ponieważ nie będę potrzebował dźwięku z maszyny. Dostępne
opcje:  

STEROWNIK DŹWIĘKU GOSPODARZA – sterownik audio, który używa VirtualBox używa
na hoście. Dostępne opcje: 

DOMYŚLNY - oferuje ogólną obsługę dźwięku; jest łatwy w użyciu i nie wymaga
konfiguracji. Dzięki temu przenoszenie maszyny pomiędzy różnymi platformami
jest prostsze i nie ma konieczności zmieniania sterowników audio samemu. 

WINDOWS AUDIO SESSION – oferuje interfejs programistyczny dla aplikacji, aby
mogły łatwo komunikować się z systemem audio. Działa gorzej z aplikacjami
wymagającymi szybkiego przetwarzania dźwięku. 

WINDOWS DIRECTSOUND – oferuje bardziej bezpośredni dostęp do sprzętu
dźwiękowego, co za tym idzie lepszą jakość dźwięku i mniejsze opóźnienie. 

NULL AUDIO – ta opcja sprawia, że OS maszyny będzie widział kartę dźwiękową,
ale każda próba dostępu do niej będzie ignorowana. 

KONTROLER AUDIO - zarządza dźwiękiem pomiędzy maszyną wirtualną a systemem
hosta. 

ICH AC97 – standardowy interfejs audio; obsługuje odtwarzanie dźwięku z
różnych źródeł. Kompatybilny z wieloma systemami operacyjnymi. 

SOUNDBLASTER 16 – starszy kontroler audio; zapewnia podstawowe funkcje
odtwarzania dźwięku. Posiada mniej funkcji; używany przez starsze systemy
operacyjne. 

INTEL HD AUDIO – nowoczesny interfejs audio; oferuje wysoką jakość dźwięku i
wiele różnych funkcji, np. obsługa wielokanałowego dźwięku czy też
zaawansowane efekty dźwiękowe. 

ROZSZERZONE WŁAŚCIWOŚCI - opcje dodatkowe 

WŁĄCZ WYJŚCIE DŹWIĘKU - włącza/wyłącza wyjście dźwięku. 

WŁĄCZ WEJŚCIE DŹWIĘKU - włącza/wyłącza wejście dźwięku. 


===============================================================================


SIEĆ - tutaj dostępne są ustawienia kart graficznych maszyny wirtualnej.
Domyślnie jest włączona tylko jedna, z trybem NAT. Ja potrzebuję tylko jedną
kartę sieciową, więc będę tylko ją konfigurował. Dostępne opcje: 

WŁĄCZ KARTĘ SIECIOWĄ - włącza kartę sieciową 

POŁĄCZONA DO – tutaj można określić w jaki sposób maszyna ma się łączyć z
siecią hosta. Dostępne opcje: 

NAT - (Network Address Translation) domyślny tryb, który zapewnia łatwe
połączenie z Internetem bez dodatkowej konfiguracji sieciowej. Umożliwia
maszynie wirtualnej dostęp do sieci poprzez adres IP hosta, można w nim także
ustalić reguły przekierowania portów. W ten sposób maszyna wirtualna jest
odizolowana od sieci zewnętrznej. Na chwilę obecną ten tryb w zupełności mi
wystarczy, dlatego też go wybiorę; w razie potrzeby zmienię go później. 

MOSTKOWANA KARTA SIECIOWA (BRIDGED) - pozwala działać maszynie wirtualnej jako
oddzielne urządzenie w sieci lokalnej; uzyskuje własny adres IP. 

SIEĆ WEWNĘTRZNA - tworzy izolowaną sieć, działającą wyłącznie pomiędzy
maszynami wirtualnymi. Brak dostępu do hosta i sieci zewnętrznej. 

KARTA SIECI IZOLOWANEJ (HOST-ONLY) - tworzy izolowaną sieć, działającą tylko
pomiędzy maszynami i systemem hosta. Brak dostępu do sieci zewnętrznej.  

RODZAJOWY STEROWNIK - umożliwia korzystanie z dowolnego sterownika sieciowego
zainstalowanego na systemie hosta.  

SIEĆ NAT – działa tak samo jak NAT, ale oprócz tego umożliwia tworzenie
wirtualnych sieci NAT w celu komunikacji między maszynami wirtualnymi. 

CLOUD NETWORK (EXPERIMENTAL) - umożliwia połączenie maszyny wirtualnej z
podsiecią w chmurze. 

NIEPODŁĄCZONA - ta opcja określa, że karta sieciowa maszyny wirtualnej nie
jest podłączona do żadnej sieci. OS maszyny wykryje interfejs sieciowy jako
aktywny, ale żadne pakiety nie będą przesyłane przez sieć.

Poniżej znajdują się opcje zaawansowane: 

TYP KARTY – rodzaj karty, która ma być emulowana. Dostępne opcje:

(wspomagam się ChatemGPT) 

PCNet PCI II (Am79C970A) - oferuje podstawową obsługę funkcji sieciowych i
jest często wybierana do wirtualizacji starszych systemów operacyjnych. 

PCNet FAST III (Am79C973) - wspierana przez prawie każdy system operacyjny, w
tym również GNU GRUB boot manager.  

Intel PRO/1000 MT Desktop (82540EM) - wybierana domyślnie; działa z Windows
Vista jej następcami. Posiada zaawansowane funkcje sieciowe. Wybiorę ją,
ponieważ zapewni mi największą stabilność. 

Intel PRO/1000 T Server (82543GC) - Windows XP rozpoznaje ją bez dodatkowych
sterowników. Zaprojektowana z myślą o zastosowaniach serwerowych. 

Intel PRO/1000 MT Server (82545EM) - nowsza wersja, ułatwia importowanie OVF
(Open Virtualization Format – zawiera metadane dot. maszyny wirtualnej, np.
konfiguracja sprzętowa) z innych platform. 

Paravirtualized network adapter (virtio-net) - opcja ta sprawia, że VirtualBox
nie wirtualizuje sprzętu sieciowego. W zamian oczekuje, że maszyna udostępni
specjalny interfejs oprogramowania dla środowisk zwirtualizowanych. Poprawia
to wydajność sieci. 

(dalej piszę sam)

TRYB NASŁUCHIWANIA (niedostępny dla NAT, RODZAJOWY STEROWNIK i NIEPODŁĄCZONA)
- pozwala karcie sieciowej maszyny odbierać wszystkie pakiety przesyłane w
  sieci; pozwala to na analizę ruchu sieciowego. Dostępne opcje to ODMAWIAJ,
POZWALAJ MASZYNOM WIRTUALNYM i POZWALAJ WSZYSTKIM. Wybrałem NAT, więc ta opcja
jest dla mnie niedostępna. 

ADRES MAC – tutaj można generować adres MAC karty sieciowej; pierwsze 6 cyfr
pozostaje bez zmian. 

RODZAJOWE WŁAŚCIWOŚCI - to pole pojawi się, gdy wybierzemy RODZAJOWY STEROWNIK
jako nasz tryb podłączenia. W nim można skonfigurować sterownik sieciowy,
wpisując wartości ręcznie, w formacie nazwa=wartość. 

KABEL PODŁĄCZONY - określa, czy karta sieciowa maszyny ma widzieć, czy kabel
sieciowy jest podłączony, czy nie. Na razie pozostawię tę opcję włączoną. 


===============================================================================


PORTY SZEREGOWE – tutaj można skonfigurować porty szeregowe, maksymalnie
cztery. Obecnie są one wykorzystywane głównie do debugowania kernela. Nie będę
ich używał, ponieważ nie są potrzebne do instalacji Debiana. Dostępne opcje: 

WŁĄCZ PORT SZEREGOWY - włącza port. 

NUMER PORTU - wybór portu szeregowego. Dostępne są cztery tradycyjne lub można
wprowadzić własny: 

COM1: I/O 0x3F8 IRQ 4 

COM2: I/O 0x2F8 IRQ 3 

COM3: I/O 0x3E8 IRQ 4 

COM4: I/O 0x2E8 IRQ 3 

UŻYTKOWNIKA - można wybrać adres portu I/O i IRQ ręcznie. 

IRQ (Interrupt Request, przerwanie) - sygnał sprzętowy wysyłany przez
urządzenie do procesora. Powoduje wstrzymanie aktualnie wykonywanego procesu i
wykonanie przez procesor kodu procedury obsługi przerwania. 

ADRES PORTU WEJŚCIA/WYJŚCIA - numer identyfikacyjny, który określa fizyczny
port komunikacyjny urządzenia I/O w systemie. 

TRYB PRACY PORTU -  

ODŁĄCZONY - w tym trybie port jest odłączony od maszyny. 

ŁĄCZE KOMUNIKACYJNE GOSPODARZA – w tym trybie port jest połączony z kanałem
hosta. Pozwala to na komunikację pomiędzy maszyną wirtualną a systemem hosta. 

URZĄDZENIE GOSPODARZA – w tym trybie port jest połączony z fizycznym
urządzeniem w systemie hosta. Może to być karta sieciowa czy port USB
podłączony do hosta. 

PLIK RAW – w tym trybie port jest połączony z plikiem RAW w systemie hosta.
Zawiera on binarne dane, które mogą być odczytywane i zapisywane przez maszynę
wirtualną. 

TCP – w tym trybie komunikacja odbywa się przez sieć TCP/IP z aplikacjami lub
innymi urządzeniami na systemie maszyny lub w sieci. 

PODŁĄCZ DO ISTNIEJĄCEGO ŁĄCZA KOMUNIKACYJNEGO/GNIAZDA - pozwala wybrać
istniejące łącze komunikacyjne/gniazdo w systemie hosta. 

ŚCIEŻKA/ADRES - lokalizacja tego łącza/gniazda w systemie hosta. 


===============================================================================


USB – tutaj znajdują się ustawienia dla wirtualnego kontrolera USB maszyny: 

WŁĄCZ KONTROLER USB - włącza kontroler USB. Zostawiam włączony, ponieważ w
przeciwnym razie nie będę mógł korzystać chociażby z myszki i klawiatury na
maszynie wirtualnej. 

KONTROLER USB 1.1 (OHCI) - obsługuje urządzenia USB 1.1. 

KONTROLER USB 2.0 (OHCI + EHCI) - obsługuje szybsze prędkości transferu danych
dostępne w standardzie USB 2.0. Ustawiany domyślnie; pozostawię bez zmian,
ponieważ jest bardziej uniwersalny. 

KONTROLER USB 3.0 (xHCI) - obsługuje prędkości transferu danych dostępne w
standardzie 3.0. 

FILTRY URZĄDZEŃ USB - pozwalają na automatyczne przekierowywanie określonych
urządzeń USB do wirtualnej maszyny, gdy są one podłączone do komputera hosta.
Opcja przydatna do bardziej zaawansowanych zastosowań, do instalacji Debiana
jest zbędna, dlatego nic nie będę tutaj zmieniał. 

Po wybraniu któregoś z dostępnych urządzeń (lub pustego filtru, który zadziała
dla wszystkich urządzeń) możemy skonfigurować taki filtr na podstawie różnych
parametrów: nazwa, id dostawcy, id produktu, wersja, producent, unikalny id
urządzenia, nr seryjny, port i zdalne (określa, czy filtr ma być stosowany dla
urządzeń zdalnych hostów; można wybrać nie, tak lub bez znaczenia). Można
również określić ich priorytetyzację. 


===============================================================================


UDOSTĘPNIANE FOLDERY – w tej sekcji można przydzielić do maszyny folder, który
może być dzielony z hostem. Instalacja Debiana nie wymaga dzielonego folderu,
więc go nie dodam. Przy dodawaniu mamy dostępne opcje: 

ŚCIEŻKA DO FOLDERU – lokalizacja dzielonego folderu na komputerze hosta. 

NAZWA FOLDERU – nazwa dzielonego folderu.  

PUNKT MONTOWANIA - określa, gdzie ma być zamontowany folder na systemie
maszyny wirtualnej. 

TYLKO DO ODCZYTU – po zaznaczeniu maszyna nie będzie w stanie zapisywać w tym
folderze danych. 

AUTOMATYCZNE MONTOWANIE – po zaznaczeniu tej opcji system maszyny będzie
próbował montować ten folder przy starcie. 


===============================================================================


INTERFEJS UŻYTKOWNIKA - w tej sekcji znajdują się ustawienia dla interfejsu
użytkownika po uruchomieniu maszyny wirtualnej. Dostępne opcje: 

PASEK MENU - można tutaj określić, czy pasek menu ma się pojawiać oraz jakie
jego elementy mają być widoczne. Dostępne kategorie to Plik, Maszyna, Widok,
Wejście, Urządzenie, Debuguj, Pomoc. Nic tutaj nie zmieniam, ponieważ
ustawienia domyślne są wystarczające. 

VISUAL STATE - określa, w jaki sposób ma wyświetlać się maszyna po
uruchomieniu. Dostępne opcje to: 

NORMAL (WINDOW) - tryb okienkowy, jest domyślny. Taki też zostawię, ponieważ
ilość pamięci wideo, którą przydzieliłem nie pozwala mi na włączenie innego
trybu. 

FULL SCREEN – tryb pełnoekranowy 

SEAMLESS – pozwala zintegrować aplikacje uruchamiane wewnątrz maszyny
wirtualnej z pulpitem systemu hosta, dzięki czemu aplikacje te mogą być
wyświetlane razem z aplikacjami systemu hosta na tym samym pulpicie. 

SCALED – w tym trybie aplikacje na systemie maszyny są automatycznie
przeskalowane tak, aby zmieściły się w oknie VirtualBoxa, niezależnie od ich
rzeczywistych rozdzielczości. 

MINI TOOLBAR – ustawienia dla pasku narzędzi, który domyślnie pojawia się na
dole okna maszyny po jej uruchomieniu. Na samym końcu tej sekcji można wybrać,
czy ma się ten pasek wyświetlać oraz jakie jego elementy mają być
widoczne/jaka ma być ich kolejność. 

WYŚWIETL W TRYBIE PEŁNEGO EKRANU/SEAMLESS - określa, czy pasek narzędzi ma się
pojawiać w trybie pełnoekranowym lub seamless. Wyłączę to, ponieważ nie będę
korzystać z tych trybów. 

SHOW AT TOP OF SCREEN – sprawia, że pasek narzędzi wyświetli się na górze okna
maszyny. Zostawiam ją wyłączoną, jest (w sumie jak prawie każda w tej sekcji)
opcjonalna. 


I to by było na tyle, jeśli chodzi o VB. Teraz przejdę do instalacji Debiana. 



===============================================================================
===============================================================================

Debian

===============================================================================
===============================================================================


Uruchamiam maszynę. Można to zrobić na trzy sposoby: 

ZWYKŁY START – domyślny; uruchamia maszynę w trybie standardowym. 

BEZGŁOWY START – uruchamia maszynę bez widocznego okna graficznego, jednak
dalej można uzyskać do niego dostęp: 

Poprzez pulpit zdalny lub SSH. 

wybierając POKAŻ, które pojawia się zamiast START. Po kliknięciu POKAŻ maszyna
przechodzi w oddzielny tryb. By ją ukryć wystarczy wybrać w oknie maszyny, w
zakładce MASZYNA opcję ODŁĄCZ INTERFEJS GRAFICZNY lub przy próbie wyłączenia
jej z dostępnych sposobów wybrać KONTYNUUJ URUCHAMIANIE W TLE. 

ODDZIELNY START – uruchamia ją w tle, można uzyskać do niej dostęp poprzez
POKAŻ, tak jak w trybie bezgłowym lub przełączając się na jej okno. 
Ja skorzystam ze zwykłego startu. 

-------------------------------------------------------------------------------

Po uruchomieniu maszyny uruchamia się menu bootujące z pliku ISO z
instalatorem Debiana. Pozwala ono wybrać różne opcje instalacji. 
Aby korzystać z maszyny trzeba najpierw zezwolić na przechwytywanie myszki i 
klawiatury. Okno dialogowe pojawi się po próbie kliknięcia na ekran maszyny. 
Aby wyłączyć przechwytywanie trzeba nacisnąć klawisz hosta, domyślnie jest to 
prawy CTRL. 
Po menu można poruszać się za pomocą strzałek na klawiaturze i zatwierdzać 
klawiszem ENTER. Cofać można klawiszem ESC. Dodatkowe klawisze: 

E – włącza tryb edycji wybranej opcji. Można w nim zmienić jej parametry. 

C - włącza dostęp do terminala GRUBa (Grand Unified Bootloader), czyli
programu, który uruchamia system operacyjny. 

-------------------------------------------------------------------------------

Dostępne opcje instalacji:

GRAPHICAL INSTALL – przeprowadza instalację w wersji graficznej. 

INSTALL – przeprowadza instalację w wersji tekstowej. Wybieram ją, ponieważ
wymaga mniejszych zasobów w porównaniu do wersji graficznej.  

ADVANCED OPTIONS – opcje zaawansowane: 

	GRAPHICAL EXPERT INSTALL – zaawansowany tryb instalacji z interfejsem
	graficznym, który udostępnia więcej opcji, np. możliwość wykrycia i
	zamontowania nośnika instalacyjnego czy też zmienić priorytet pytań
	debconfa (debconf umożliwia m.in. automatyczną konfigurację pakietów
	na podstawie preferencji użytkownika, które przechowuje w bazie
	danych. Informację znalazłem tutaj: https://wiki.debian.org/debconf).
	Używany, gdy wymagana jest pełna kontrola nad procesem instalacji.

	GRAPHICAL RESCUE MODE – uruchamia system trybie awaryjnym z interfejsem
	graficznym. Może być używany do naprawy istniejącego systemu, który
	nie uruchamia się poprawnie.

	GRAPHICAL AUTOMATED INSTALL – automatyczna instalacja z interfejsem
	graficznym, posiada mniej opcji. Używany, gdy użytkownik chce
	zainstalować system jak najszybciej.

	EXPERT INSTALL – zaawansowany tryb instalacji z interfejsem tekstowym.
	Udostępnia te same opcje co tryb graficzny. Jedyną różnicą między nimi
	jaką zauważyłem jest to, że tryb graficzny umożliwia dodatkowo robienie
	zrzutów ekranu (przycisk Screenshot w lewym dolnym rogu). 	

	RESCUE MODE – uruchamia system w trybie awaryjnym z interfejsem 
	tekstowym. Używany w tym samym celu, co jego graficzny odpowiednik.

	AUTOMATED INSTALL – automatyczna instalacja z interfejsem tekstowym.
	Używany, tak jak każdy wyżej opisany odpowiednik tekstowy, w sytuacji,
	gdzie interfejs graficzny nie jest dostępny lub potrzebny.

ACCESIBLE DARK CONTRAST INSTALLER MENU – oferuje czarne tło z białymi
napisami, co ułatwia odczytywanie tekstu i nawigację dla osób ze słabszym
wzrokiem. 

INSTALL WITH SPEECH SYNTHESIS – tryb, który pozwala przeprowadzić instalację z
wykorzystaniem syntezatora mowy. Skierowany dla osób niewidomych. 

-------------------------------------------------------------------------------

Po wybraniu INSTALL rozpoczyna się proces instalacji. Pierwszym krokiem jest
wybranie języka, w jakim ona będzie przeprowadzana. Wybieram ENGLISH, ponieważ
informatyka jest po angielsku. 

Następnie trzeba wybrać region, w celu określenia strefy czasowej Dodatkowo
określa skąd będą pobierane pakiety podczas instalacji. Wybieram kolejno:
OTHER => EUROPE => POLAND. 

Następnie trzeba wybrać ustawienia regionalne dla klawiatury. Wybieram UNITED
STATES – EN_US.UTF-8. Dzięki temu nie będę mógł wprowadzać polskich znaków
diakrytycznych, co pozwoli uniknąć mi problemów z wprowadzaniem ich w miejsca,
gdzie nie są obsługiwane. 

Następnie trzeba wybrać układ klawiatury. Wybieram AMERICAN ENGLISH, ponieważ
jest zgodny z moim układem, czyli polski (programisty). 

-------------------------------------------------------------------------------

W tym momencie serwer DHCP przydziela do naszej emulowanej karty sieciowej 
adres sieciowy. Kolejne kroki: 

Wybieram nazwę dla maszyny (będzie pod nią widoczna w sieci). Dla procesu
instalacji nie ma ona znaczenia, więc zostawiam domyślne “debian”. 

Wybieram nazwę domeny; nie korzystam z żadnej, więc zostawiam to pole puste.  

Ustalam hasło dla konta roota. W kolejnym oknie je potwierdzam. 

Ustalam pełną nazwę dla nowego użytkownika. W moim przypadku będzie to s29986. 
Następnie ustalam login (taki sam) oraz hasło. 

===============================================================================


W następnym etapie będę ustalał partycje dla systemu. Dostępne tryby (opiszę
kroki dla każdego z nich, jednak będę korzystał z tych ustawień, które wybiorę
w trybie MANUAL): 

 

GUIDED – USE ENTIRE DISK: tryb, w którym krok po kroku prowadzi nas
instalator, używamy w nim całej dostępnej przestrzeni dyskowej. Kroki: 

Na początek wybieram dysk, na którym ma być zainstalowany system. Przy
tworzeniu maszyny dodawałem tylko jeden dysk wirtualny, więc do wyboru także
mam tylko jeden – SCSI3 (0,0,0) (sda) - 10.7 GB ATA VBOX HARDDISK. 
 
SCSI3 - interfejs, który służy do połączenia dysku z maszyną. VirtualBox
emuluje go zamiast AHCI dla lepszej kompatybilności i wydajności.  Gdybym nie
zaznaczył, że mój dysk jest dyskiem SSD, to system widziałby ten interfejs w
wersji SCSI2 (wiem z własnego przykładu). 
(0,0,0) - adres urządzenia SCSI (numer kontrolera, numer kanału, numer
urządzenia na kanale SCSI); identyfikuje konkretne urządzenie w systemie. 
(sda) - Serial Drive A, nazwa logiczna nadawana dyskowi twardemu przez Linuxa. 
10.7 GB - pojemność dysku. Pokazuje więcej niż przydzielałem, ponieważ system
Windows operuje na jednostkach, które są wielokrotnością dwójki, a Linuks na
wielokrotnościach dziesiątki. Tak na prawdę przydzieliłem 10 GiB (gibibajtów,
10 x 1024 x 1024 x 1024 bajtów), co odpowiada po przeliczeniu dokładnie
10.7374182 GB (10 x 1000 x 1000 x 1000 x 1.07374182 bajtów). 
Informację wziąłem stąd: https://pl.wikipedia.org/wiki/Gigabajt 
ATA – typ dysku, a VBOX HARDDISK – etykieta nadana przez VirtualBoxa. 

Kolejnym krokiem jest wybór schematu podziału: 

ALL FILES IN ONE PARTITION (recommended for new users) - wszystkie pliki na
jednej partycji. Zalecana dla osób, które nie wiedzą, jak operuje się na
dyskach na systemach linuksowych. 

SEPARATE /HOME PARTITION – wydziela /home (katalog użytkownika) i tworzy
osobną partycję. 

SEPARATE /HOME, /VAR, AND /TMP PARTITIONS – wydziela katalog /home, /var
(pliki zmienne; resztki, których nie można przydzielić do innych katalogów,
np. logi) oraz /tmp (pliki tymczasowe) i tworzy osobne partycje. 
Wybrałem opcję pierwszą, ponieważ i tak nie będę końcowo korzystał z tych
ustawień. 
 

W kolejnym kroku instalator wyświetla jakie stworzył partycje. Dokładniej będę
opisywał to później. Dostępne opcje do wyboru: 

GUIDED PARTITIONING – pozwala przeprowadzić partycjonowanie jeszcze raz. 

CONFIGURE SOFTWARE RAID – pozwala skonfigurować RAID (Redundant Array of
Independent Disks) w systemie. Jest to technika łączenia kilku dysków twardych
w jedną logiczną jednostkę. Zapewnia większą wydajność i większe
bezpieczeństwo dla danych. 

CONFIGURE THE LOGICAL VOLUME MANAGER – pozwala skonfigurować LVM (Logical
Volume Manager). Mechanizm ten pozwala na zmianę sposobu, w jakim są
zarządzane dyski w systemie linuksowym (zmiana rozmiaru, łączenie, dzielenie
partycji itd.). Robi to w sposób dynamiczny, co oznacza, że można te operacje
przeprowadzić bez konieczności resetowania komputera. 

CONFIGURE ENCRYPTED VOLUMES – konfiguracja szyfrowania woluminów. Pozwala
określić algorytm szyfrowania, hasło lub klucz oraz wolumin, który ma być
szyfrowany. 

CONFIGURE iSCSI VOLUMES – konfiguracja woluminów iSCSI. Polega na określeniu
adresu IP serwera iSCSI oraz identyfikatora woluminu, który ma być montowany w
systemie jako lokalny dysk twardy. 

UNDO CHANGES TO PARTITIONS – cofa konfigurację partycji. Po wybraniu tej opcji
można wybrać tryb partycjonowania lub konfigurację iSCSI. 

FINISH PARTITIONING AND WRITE CHANGES TO DISK – kończy partycjonowanie i
zapisuje zmiany.  

Instalator zapyta się ponownie, czy zapisać zmiany na dysku. Po zatwierdzeniu
ich następuje formatowanie partycji. 

-------------------------------------------------------------------------------

GUIDED – USE ENTIRE DISK AND SET UP LVM: tryb, w którym krok po kroku prowadzi
nas instalator, używamy w nim całej dostępnej przestrzeni dyskowej. W tym
trybie można ustawić LVM. 

Na początek trzeba wybrać dysk; wybieram ten sam co wcześniej. 

Następnie wybieramy schemat partycjonowania, dostępne są te same, co
wcześniej. Również wybrałem opcję pierwszą, ponieważ i tak nie będę końcowo
korzystał z tych ustawień. 

Przed konfiguracją LVM trzeba zapisać wybrany schemat partycjonowania dla
naszego dysku. Nie będzie można tego cofnąć. Instalator pyta się, czy na pewno
chcemy z tymi opcjami kontynuować, wybieram YES i przechodzę do konfiguracji
LVM. 

Następnie trzeba przydzielić miejsce dla LVM na dysku. Warto zostawić min. 1GB
na partycje EFI i /boot, dlatego wybieram sugerowane 9.7 GB. 

W kolejnym oknie instalator podsumuje jakie partycje zostaną ustawione i
zapyta się, czy zachować zmiany. Można wybrać YES i kontynuować instalację; ja
natomiast wybiorę NO, ponieważ da mi to bardziej szczegółowy widok na zmiany
oraz pozwoli wprowadzić moje własne. 

Po wybraniu NO wyświetla się to samo okno z podsumowaniem, co we wcześniejszym
trybie partycjonowania, z tymi samymi opcjami (konfiguracja RAID, LVM,
szyfrowanie i iSCSI). Moje partycje wyglądają następująco: 

LVM VG debian-vg, LV root as ext4 – grupa woluminów debian-vg, zawiera wolumin
logiczny (LV – Logical Volume) o nazwie root, sformatowany jako system plików
ext4. Na nim jest zamontowany katalog systemowy roota(/). 

LVM VG debian-vg, LV swap_1 as swap - grupa woluminów debian-vg, zawiera
wolumin logiczny o nazwie swap_1, sformatowany jako partycja wymiany swap. 

partition #1 SCSI3 (0,0,0) (sda) as ESP – partycja, która nie należy do LVM
(stworzona z 1GB, którego nie przydzieliłem). Sformatowana jako ESP (EFI
System Partition) - zawiera pliki niezbędne do uruchomienia systemu
operacyjnego zgodnie z trybem uruchamiania UEFI. 

partition #2 SCSI3 (0,0,0) (sda) as ext2 - partycja, która nie należy do LVM
(stworzona z 1GB, którego nie przydzieliłem). Sformatowana jako system plików
ext2. Na niej zamontowany jest katalog /boot - zawiera pliki niezbędne do
rozruchu systemu operacyjnego, takie jak jądro systemowe (kernel), pliki
konfiguracyjne bootloadera (np. GRUB) oraz inne pliki startowe. 

Po zapisaniu zmian można kontynuować instalację systemu. 

-------------------------------------------------------------------------------

GUIDED – USE ENTIRE DISK AND SET UP ENCRYPTED LVM: tryb, w którym krok po
kroku prowadzi nas instalator, używamy w nim całej dostępnej przestrzeni
dyskowej. Pozwala ustawić LVM oraz zaszyfrować system. 

Tak jak wcześniej, najpierw wybieramy dysk. Następnie schemat partycjonowania
(wybieram ten co wcześniej).  

Przechodzę do konfiguracji LVM, zatwierdzam wybrany schemat. 

Następnie instalator nadpisuje zawartość partycji fizycznej #3 na wybranym
dysku losowymi (na niej będzie znajdował się LVM) danymi, aby zapobiec
wyciekom metadanych z zaszyfrowanego woluminu. W każdym momencie można
przerwać tę operacje, jednakże wpłynie to na jakość szyfrowania.  

Następnym krokiem jest wpisanie hasła, które pozwoli odszyfrować tę partycję.
Zalecane jest bardzo silne hasło, które zawiera kombinację liter, cyfr i
symboli, minimum 20 znaków. Jeśli nasze hasło będzie miało mniej niż 8 znaków,
to instalator zasugeruje użycie silniejszego i zapyta się, czy kontynuować ze
słabszym hasłem. 

Po wpisaniu hasła instalator przechodzi do konfiguracji LVM. Kroki tej
konfiguracji opisałem wcześniej. 


-------------------------------------------------------------------------------


MANUAL - pozwala dokonać podziału partycji ręcznie (z tymi ustawieniami
zostanę). 

Wybieram mój dysk - SCSI3 (0,0,0) (sda) - 10.7 GB ATA VBOX HARDDISK, po czym
zezwalam na użycie całego dysku. 

Na początek stworzę partycje fizyczne dla EFI i /boot. W tym celu wybieram
dostępne miejsce na dysku. 

Z tego miejsca można utworzyć partycję ręcznie, pozwolić instalatorowi zrobić
to automatycznie (wykorzysta całe dostępne miejsce) lub wyświetlić informacje
o geometrii dysku (SHOW CYLINDER/HEAD/SECTOR INFORMATION). 

Zamierzam dla każdej z nich wykorzystać po 600MB z dostępnego miejsca. Daję aż
tyle, żeby mieć rezerwę w razie ewentualnej rozbudowy. 

Pierwszą partycją będzie ESP – partycja dla EFI. Wybieram, by znajdowała się
na początku wolnego miejsca.  

Następnie pojawia się okno z ustawieniami dla partycji: 

NAME – nazwa partycji. 

USE AS - określa sposób używania partycji. Dostępne opcje:

(opisywałem je z użyciem ChatGPT)

	Ext2 file system – druga wersja systemu plików Ext; nie korzysta z
	księgowania, co w razie awarii może skutkować utratą danych. Limit
	długości pliku: 2 TiB. Maksymalny rozmiar partycji: 32 TiB.

	Ext3 journaling file system - następca Ext2, posiada te same cechy co
	poprzednik + obsługuje mechanizm księgowania, który w razie awarii 
	systemu pozwoli odzyskać dane. Jest wolniejszy od Ext2. Limit długości
	pliku i maksymalny rozmiar partycji taki sam jak Ext2.  

	Ext4 journaling file system – następca Ext3, oferuje wszystkie funkcje
	poprzednika + m.in. wsparcie dla większych rozmiarów partycji (do 1 
	EiB) i plików (pojedynczy plik może mieć nawet 16 TiB).

	btrfs journaling file system - (B-Tree File System) nowoczesny system 
	plików, posiada wiele zaawansowanych funkcji, np. kopiowanie migawkowe.
	Jest bardziej elastyczny niż Ext4, może być przydatny np. do 
	zarządzania danymi w chmurze czy wirtualizacji. Limit długości pliku:
	16 EiB. Maksymalny rozmiar partycji: 16 EiB.

	JFS journaling file system – system plików stworzony przez IBM dla AIX,
	później dostosowany do Linuxa. Charakteryzuje się dobrą wydajnością, 
	również posiada mechanizm księgowania. Limit długości pliku: 4 PiB.
	Maksymalny rozmiar partycji: 32 PiB.

	XFS journaling file system – przeznaczony głównie dla systemów 
	serwerowych. Limit długości pliku: 8 EiB. Maksymalny rozmiar partycji:
	8 EiB.

	FAT16 file system – starszy system plików, oferuje m.in. obsługę 
	partycji o maksymalnym rozmiarze 2 GiB do 4 GiB w zależności od sektora 
	dysku. Limit długości pliku: 2 GiB.

	FAT32 file system – starszy system plików, następca FAT16, oferuje 
	m.in. obsługę partycji o maksymalnym rozmiarze 16 TiB. Limit długości
	pliku: 4 GiB.

	swap area - przestrzeń wymiany, wykorzystywana przez system operacyjny 
	w przypadku braku pamięci RAM. 

	Reserved BIOS boot area - specjalna partycja zarezerwowana dla systemów
	uruchamianych w trybie BIOS. 

	ChromeOS kernel partition - partycja przeznaczona dla jądra systemu
	operacyjnego ChromeOS. 

	EFI System Partition - partycja ESP, niezbędna dla systemów 
	uruchamianych w trybie UEFI. 

	physical volume for encryption - partycja, która będzie używana jako 
	wolumin do szyfrowania danych. 

	physical volume for RAID - partycja, która będzie używana jako wolumin 
	w macierzy RAID. 

	physical volume for LVM - partycja, która będzie używana jako wolumin 
	dla LVM. 

	do no use the partition - partycja nie będzie używana ani montowana w 
	systemie operacyjnym. 

(dalej piszę sam)

Strona z porównaniem systemów plików (używałem ją do sprawdzania wartości, 
które generował ChatGPT):
https://en.wikipedia.org/wiki/Comparison_of_file_systems 

MOUNT POINT – punkt montowania dla partycji: 

/ - główny katalog systemowy 

/boot - katalog zawierający niezbędne pliki do rozruchu systemu. 

/home - katalogi domowe użytkownika. 

/tmp - pliki tymczasowe. 

/usr - zawiera większość programów, bibliotek i plików danych związanych z
użytkownikiem. 

/var - zawiera wszystkie zmieniające się dane, np. logi 

/srv - zawiera dane serwerowe, np. pliki FTP 

/opt - zawiera dodatkowe oprogramowanie, zwykle te niedostarczane przez system
operacyjny. 

/usr/local - przeznaczony dla ręcznie zainstalowanego oprogramowania
użytkownika, które nie jest zarządzanie przez menedżera pakietów systemowych. 

Enter manually – pozwala wprowadzić punkt ręcznie, podając ścieżkę dostępu do
konkretnego katalogu na dysku. 

Do not mount it – pozwala nie montować partycji w systemie; nie będzie
dostępna do odczytu i zapisu. 

MOUNT OPTIONS – opcje montowania:

(opisane z użyciem ChatGPT)

discard – informuje system plików, aby natychmiast usuwał niepotrzebne bloki
danych z urządzenia w trakcie operacji zapisu; może poprawić wydajność przy
użyciu dysku SSD. 

noatime - wyłącza aktualizację czasu ostatniego dostępu do plików. Może
usprawnić działanie systemu. 

nodiratime – robi to samo, ale wyłącznie dla katalogów. 

relatime - aktualizuje czas ostatniego dostępu do plików tylko wtedy, gdy jest
to konieczne do utrzymania poprawnego działania niektórych aplikacji. 

nodev - uniemożliwia uruchomienie plików urządzeń na partycji, np. dysków czy
kart sieciowych. 

nosuid – blokuje programom możliwość korzystania ze specjalnych ustawień
plików, które pozwalają im uzyskać dodatkowe uprawnienia. 

noexec - uniemożliwia uruchomienie plików wykonywalnych na partycji. 

ro – partycja jest montowana w trybie tylko do odczytu (read only).  

sync – wymusza na systemie oczekiwanie, aż dane zostaną fizycznie zapisane na
dysku przez kontynuacją działania. 

usrquota - pozwala na kontrolę ilości używanej przestrzeni dyskowej przez
poszczególnych użytkowników poprzez ustawienie limitów. 

grpquota – robi to samo, ale dla grupy. 

user_xattr – pozwala na przypisanie dodatkowych informacji do plików i
katalogów poza standardowymi metadanymi, np. opis pliku.

(dalej piszę sam)

LABEL – ustawia etykietę dla partycji. 

RESERVED BLOCKS – obszar na partycji, który jest zarezerwowany do użytku przez
system operacyjny.  

TYPICAL USAGE - określa typ partycji: 

(opisane z użyciem ChatGPT) 

standard – standardowa konfiguracja, optymalna dla ogólnego użytku. Zapewnia
zrównoważone proporcje między liczbą inodów a przestrzenią dyskową.

news – konfiguracja zoptymalizowana dla systemów przechowujących pliki
wiadomości, które są małe, szybko-zmienne i krótko-żyjące. Tego typu pliki
mogą prowadzić do szybkiej fragmentacji danych. Opcja ta dostosowuje system
plików, aby lepiej zarządzać dużą ilością małych plików głównie poprzez 
odpowiednie dobranie liczby inodów.

largefile – zoptymalizowany dla obsługi pojedynczych plików o bardzo dużych
rozmiarach. 

largefile4 – obsługuje pliki jeszcze większe niż largefile 

(dalej piszę sam). 

BOOTABLE FLAG – flaga, która wskazuje, że ta partycja może być użyta do
rozruchu systemu. Zastąpił ją bootloader. 

Wybieram, aby ta partycja była używana jako ESP, co sprawia, że reszta opcji
jest niedostępna i włącza się flaga rozruchu. 

Dla partycji /boot:  
wybieram system plików ext2 (w zupełności wystarczy, nie potrzebuję
księgowania) oraz montuję do /boot. Resztę opcji zostawiam w ich domyślnych
ustawieniach, ponieważ na dany moment nie posiadam wystarczającej wiedzy,
która pozwoliłaby mi dokonać właściwego wyboru. 

Dla pozostałego miejsca (9.5 GB) skonfiguruję LVM, ponieważ chcę sprawdzić jak
będzie wyglądała w trybie manualnym. Sam LVM może również przydać mi się
później, w razie ewentualnej rozbudowy.  

Po zapisaniu wcześniejszych ustawień pojawia się okno z podsumowaniem
konfiguracji. Obecnie nic nie dodawałem, więc wszystkie wartości wynoszą 0. 

Muszę stworzyć grupę woluminów, więc wybieram CREATE VOLUME GROUP.  Będę
korzystać tylko z jednej grupy, ponieważ nie jestem jeszcze biegły w
zarządzaniu LVM i Debianem. Nadaję mu nazwę system-vg, ponieważ będą się w
niej znajdować wszystkie partycje, zarówno systemowe jak i użytkownika. 

Po utworzeniu grupy mogę przystąpić do utworzenia partycji logicznych.
Zamierzam stworzyć tylko dwa woluminy – dla swap i reszty plików, ponieważ
chcę uprościć sobie zarządzanie przestrzenią dyskową. Zmienię to, gdy będę
pewniejszy w obsłudze Linuxa. 

Na początek swap: 
Nazwa logicznego woluminu – swap.  
Pamięć - zaleca się przydzielać mu dwa razy więcej przestrzeni niż RAM, gdy
pamięć RAM jest mniejsza niż 2GB. Natomiast dla pamięci RAM większej
przestrzeń swap powinna wynosić rozmiar RAM + 2GB. Moja maszyna będzie
wykorzystywać 512 MB, dlatego przydzielę jej 1024 MB. 

Kolejny wolumin – reszta przestrzeni: 
Nazwa logicznego woluminu – dane. 
Pamięć - pozostała ilość, czyli 8510 MB. 

Następnie wybieram FINISH w celu zakończenia konfiguracji LVM. Teraz trzeba
skonfigurować powstałe partycje. 

Ustawiam użycie swap na swap area. 

W przypadku partycji dane będę używał na niej systemu plików Ext4 (zapewni
największą stabilność), zamontuję ją w katalogu głównym (/), i resztę opcji
pozostawię bez zmian. 

Podsumowanie mapy partycji:
LVM VG system-vg, LV dane - 8.5 GB Linux device-mapper (linear)
	#1	8.5 GB	  f	  ext4		/
LVM VG system-vg, LV swap - 1.0 GB Linux device-mapper (linear)
	#1	1.0 GB    f	  swap		swap
SCSI3 (0,0,0) (sda) - 10.7 GB ATA VBOX HARDDISK
		  1.0 MB	  FREE SPACE
	#1	598.7 MB  B   K	  ESP
	#2	599.8 MB	  ext2		/boot
	#3	  8.5 GB      K   lvm
	#4	  1.0 GB      K   lvm
		  1.0 MB	  FREE SPACE


Zatwierdzam wszystkie skonfigurowane partycje i kontynuuję instalację systemu. 


===============================================================================


Przechodzimy do instalacji. Na początek następuje instalacja podstawowej
części systemu z pliku ISO. 

W trakcie instalator zapyta się, czy przeprowadzić skanowanie w poszukiwaniu
kolejnych nośników instalacyjnych. Wybieram nie, bo mam tylko jeden nośnik. 

Następnie konfigurujemy menedżer pakietów. Trzeba określić źródło lustrzane, z
którego będą pobierane kolejne pliki. Dla najlepszego połączenia warto wybrać
źródło, które znajduje się najbliżej nas. W moim przypadku wybieram kolejno
POLAND => ftp.task.gda.pl. Można również określić serwer pośredniczący (proxy)
- pozostawiam puste pole. 

Po konfiguracji instalator zapyta się, czy chcemy brać udział w badaniach
statystycznych dotyczących najczęściej używanych pakietów na systemie.
Pozyskane dane mają posłużyć twórcom Debiana do usprawnienia procesu
instalacji i samego użytkowania systemu. W skrócie, mogą się oni dzięki temu
skupić na aktualizowaniu i wspieraniu najpopularniejszych pakietów, co
skutkuje poprawą stabilności i bezpieczeństa systemu dla większości
użytkowników. Dane te mogą także wpływać na wybór domyślnych pakietów dla
przyszłych wydań Debiana. Dodatkowo, te statystyki są dostępne dla każdego, 
przez co mogą też być wykorzystywane przez społeczność open source.
Jest to instalacja demonstracyjna, więc nie zezwalam na mój udział.

Kolejnym krokiem jest wybór dodatkowego oprogramowania, które można
zainstalować. Dostępne: 

DEBIAN DESKTOP ENVIRONMENT - środowisko graficzne. Do wyboru: GNOME, Xfce,
GNOME Flashback, KDE Plasma, Cinnamon, MATE, LXDE, LXQt. Odznaczam (spacją),
instaluję system tekstowy. 

Porównanie środowisk (wygenerowany przez ChatGPT):
	
	GNOME
	    Wymagania sprzętowe:
		CPU: Średnie wymagania
		RAM: Co najmniej 2 GB
	    	Rozmiar na dysku: Około 3 GB
    	    Wydajność: Umiarkowana, może być cięższa na starszym sprzęcie.
	    Ergonomia: Intuicyjne i nowoczesne, zorientowane na użytkownika. 
		       Dobrze zintegrowane z systemem.
	    Stabilność: Wysoka, regularnie aktualizowane i dobrze testowane.
	    Bezpieczeństwo: Dobre mechanizmy kontroli dostępu i aktualizacje
			    bezpieczeństwa.
	
	Xfce
	    Wymagania sprzętowe:
		CPU: Niskie wymagania
		RAM: Co najmniej 512 MB
		Rozmiar na dysku: Około 1,5 GB
	    Wydajność: Bardzo szybkie i lekkie, idealne na starszy sprzęt.
	    Ergonomia: Proste i łatwe w użyciu, choć mniej nowoczesne niż GNOME.
	    Stabilność: Bardzo wysoka, znane z niezawodności.
	    Bezpieczeństwo: Standardowe mechanizmy, mniej zaawansowane niż 
			    GNOME.
	
	GNOME Flashback
	    Wymagania sprzętowe:
		CPU: Średnie wymagania
		RAM: Co najmniej 1 GB
		Rozmiar na dysku: Około 2,5 GB
	    Wydajność: Lepsza wydajność niż standardowe GNOME, bardziej klasyczne
		       podejście.
	    Ergonomia: Tradycyjne podejście, łatwe do adaptacji dla użytkowników
		       klasycznego GNOME.
	    Stabilność: Wysoka, korzysta z tego samego zaplecza co GNOME.
	    Bezpieczeństwo: Solidne mechanizmy kontroli dostępu.
	
	KDE Plasma
	    Wymagania sprzętowe:
		CPU: Średnie do wysokie wymagania
		RAM: Co najmniej 2 GB
		Rozmiar na dysku: Około 3 GB
	    Wydajność: Umiarkowana, dostosowywalna do różnych potrzeb.
	    Ergonomia: Bardzo elastyczne i konfigurowalne, bogate w funkcje.
	    Stabilność: Wysoka, ale może wymagać więcej zasobów.
	    Bezpieczeństwo: Bardzo dobre mechanizmy, regularne aktualizacje.

	Cinnamon
	    Wymagania sprzętowe:
		CPU: Średnie wymagania
		RAM: Co najmniej 1 GB
		Rozmiar na dysku: Około 2 GB
	    Wydajność: Umiarkowana, dobrze zbalansowana.
	    Ergonomia: Przyjazne dla użytkownika, przypomina klasyczny pulpit.
	    Stabilność: Wysoka, stabilne i niezawodne.
	    Bezpieczeństwo: Dobre mechanizmy kontroli dostępu.

	MATE
	    Wymagania sprzętowe:
		CPU: Niskie do średnie wymagania
		RAM: Co najmniej 1 GB
		Rozmiar na dysku: Około 2 GB
	    Wydajność: Bardzo dobra, lekki na zasoby.
	    Ergonomia: Tradycyjne i proste, łatwe do adaptacji.
	    Stabilność: Bardzo wysoka, rozwijane jako kontynuacja GNOME 2.
	    Bezpieczeństwo: Standardowe mechanizmy, solidne zabezpieczenia.

	LXDE
	    Wymagania sprzętowe:
		CPU: Bardzo niskie wymagania
	 	RAM: Co najmniej 256 MB
	        Rozmiar na dysku: Około 1 GB
	    Wydajność: Wyjątkowo szybkie, idealne dla starszych komputerów.
	    Ergonomia: Proste i minimalne, mniej funkcji niż inne środowiska.
	    Stabilność: Wysoka, minimalne obciążenie systemu.
	    Bezpieczeństwo: Standardowe mechanizmy, mniej zaawansowane.

	LXQt
	    Wymagania sprzętowe:
		CPU: Niskie wymagania
		RAM: Co najmniej 512 MB
		Rozmiar na dysku: Około 1,5 GB
	    Wydajność: Bardzo dobra, lekki i nowoczesny.
	    Ergonomia: Nowoczesne, ale lekkie, łączy prostotę z nowoczesnością.
    	    Stabilność: Wysoka, rozwijane jako następca LXDE.
	    Bezpieczeństwo: Solidne mechanizmy, standardowe zabezpieczenia.

(koniec wygenerowanego fragmentu)	

WEB SERVER – serwer sieciowy. Nie zaznaczam. 

SSH SERVER – serwer SSH. Nie zaznaczam. 

STANDARD SYSTEM UTILITIES – podstawowe narzędzia systemowe, takie jak powłoka
Bash, menedżer pakietów apt czy narzędzie sudo. Są one niezbędne do pracy na
systemie. Jak najbardziej instaluję je. Lista wszystkich pakietów znajduje się
tutaj:
https://csmojo.com/posts/what-debian-standard-system-utilities-include.html

Następnie instalowana jest reszta systemu, w tym GRUB. Jeśli wybrano EFI, to
zainstaluje się automatycznie. Jeśli natomiast korzystamy z BIOSu, to
bootloader można zainstalować w dwóch miejscach - MBR (Master Boot Record) i 
BR (Boot Record). W MBR instalujemy, jeśli GRUB ma być głównym bootloaderem 
lub jeśli instalujemy pierwszy system. W BR natomiast, jeśli w MBR jest już
inny bootloader zainstalowany (np. Windows Boot Manager) lub gdy korzystamy z
wielu systemów. 

Przechodząc dalej można wybrać nasz dysk lub inny dowolny dysk (w tym nośniki 
przenośne, np. pendrive). 

W następnym kroku system jest już zainstalowany, wystarczy wybrać COUNTINUE –
sprawi to, że maszyna uruchomi się ponownie, po czym system będzie gotowy do
użycia. 

===============================================================================
===============================================================================

Nie ukrywam, mogłem to zadanie wykonać lepiej, ale na prawdę nie miałem czasu
- głównie dlatego zdecydowałem się na użycie ChatGPT (chociaż to samo w sobie
też wymagało trochę pracy). Każdą moją wolną chwilę spędzałem właśnie nad nim, 
jednak mimo wszystko dalej to zadanie nie wygląda tak, jakbym chciał (mam na 
myśli głównie wygląd - co widać od momentu opisu ustawień maszyny, ale również 
uzasadnienia moich wyborów). Chciałbym też z tego miejsca przeprosić za tak
późne przesłanie zadania.
Co do samego zadania - jest ciekawe i przydatne, ponieważ bardzo wiele się przy
nim nauczyłem. Uświadomiło mi także ile informacji jest potrzebnych, aby
poprawnmie zainstalować system. Na pewno będę musiał uzupełnić wiedzę o
systemach plików i opcjach montowania partycji.
Mam nadzieję, że następne zadania nie będą dla mnie tak czasochłonne i będę
w stanie wykonać je tak, jakbym chciał. (coś mi nie pykło...)

-------------------------------------------------------------------------------

Update: wprowadziłem poprawki do zadania. Oznaczyłem również fragmenty, w
których wykorzystywałem ChatGPT. Nie zmieniałem wyglądu całego zadania, 
ponieważ pewnie utrudniłoby to Panu jego sprawdzanie.
Statystyka: 
	> tekst składa się z 61 790 znaków (od klikamy NOWA do końca, nie liczę
	  "podziałek")
	> tekst z użyciem Chatu składa się z 9 859 znaków.
	> (9 859 / 61 790) * 100 ~ 16%
Tak więc w 84% praca jest napisana przeze mnie.

